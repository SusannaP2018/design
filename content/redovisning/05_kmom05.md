---
---
Redovisning kmom05
=========================

*Berätta kort om erfarenheterna med din undersökning av webbplatsers laddningstid och vad du kom fram till.*

Jag tyckte att det skulle vara roligt att forsätta undersöka samma sidor som jag undersökte i förra kursmomentet så jag valde samma sidor i detta moment. Jag hade några aningar om hur de skulle placera sig i rankningen, men det är alltid roligt att titta närmare på exakt hur det ser ut. Något överraskande var kanske att Wowhead inte hade så lång laddningstid som jag själv trodde att det skulle vara från början, skillnaden mellan 2,0 sekunder och 2,88 sekunder är ju inte så stor. Men det är väl där den mentala gränsen går, mellan icke-seg och seg. Sedan hade jag väldigt roligt åt att Wowhead lyckades kamma hem en etta i Google Pagespeeds rankning. Å andra sidan lyckades Skatteverket få 100 poäng, så kanske spänner denna rankning inte över ett så stort område (dvs, det är lätt att få ett dåligt betyg och lätt att få ett bra).

*Har du några funderingar kring Cimage och dess nytta och features? Vilka bildverktyg använder du själv normalt sett?*

Cimage verkar vara ett väldigt smidigt verktyg för att få bilder att se ut som jag vill, det var mycket lättare med Cimage än med andra verktyg som vi använt innan. Det klarar det man vill göra med bilderna på en webbsida galant. Jag har inte hunnit börja använda något annat bildverktyg speciellt för webbdesign, men jag har tidigare använt diverse gratisverktyg som Gimp, Krita, Paint.NET, Fresh Paint, samt även Photoshop och Paint Tool SAI.

*Hur gick det att jobba med modulen @desinax/figure och hur är din syn på modulen?*

Det gick bra, lite oklart hur den skulle installeras och aktiveras först, men läser man instruktionerna går det bra. Samt att jag kom ihåg hur man gjorde i förra kursmomentet med installation av andra desinax-moduler.

*Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?*

Jag vill att det ska gå fort och inte förbruka för mycket data (vilket kan hänga ihop). På desktop så är det väl inte så noga, men på mobilen kan jag störa mig mer när webbsidorna tar tid att läsa in och det till exempel är bilder i vägen för texten på sidan och så vidare. Det händer att jag väntar med att kolla upp något på mobilen om det inte är så bråttom för att kunna besöka sidan via datorn senare då jag upplever det enklare, snabbare, och inte förbrukar min mobildata. Just när det gäller bilder kan jag väl säga att de inte ska vara större än nödvändigt, men om bilderna är det som ska lyftas fram på sidan så kan man ha en länk till fullversionen av bilden som ett alternativ.

*Vilken är din TIL för detta kmom?*

De olika mätresultaten i min undersökning av webbsidors laddningstid.

***

Detta innehåll är skrivet i markdown och du hittar innehållet i filen `content/redovisning/05_kmom05.md`.
