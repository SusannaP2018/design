---
---
Redovisning kmom01
=========================


*Är du sedan tidigare van att jobba i ramverk för att bygga webbplatser?*

Nej, om inte det vi gjort i Webbteknologier inte kan räknas som ramverk. Jag förstår att ramverket är till för att ge oss möjligheter att styla och ändra webbsidan utan att behöva göra allt från grunden, men det kändes lite överväldigande i början när jag tittade igenom redovisa-katalogen. Men överblicken kommer nog med tiden, jag tycker redan nu att jag hittar lite bättre än när jag började.

*Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?*

Det enda jag hört talas om tidigare är Github, men jag visste inte hur man publicerade där, jag hade bara ett konto. Jag hade ganska stora svårigheter att få publiceringen till Github att fungera, men det löste sig när jag gjorde om den biten där man skriver in epost och användarnamn. Jag hade på det första försöket skrivit in mitt fullständiga namn och inte mitt Github-kontos namn som vid andra försöket. På något sätt hade jag missuppfattat vad som frågades efter där. Jag tror att mitt problem berodde på det, för sedan så fungerade allt. Jag kommer också ihåg att jag hade problem med att installera composer, men vid det här laget kommer jag faktiskt inte ihåg exakt vad det var. Det dök upp så mycket annat på vägen sedan...

*Har du några förutfattade meningar, eller kanske en etablerad övertygelse, inom design och användbarhet för webben?*

Nja, inte mer än saker som jag själv brukar störa mig på när jag är på olika webbsidor. En sak som jag verkligen kan störa mig på är när viktig information finns flera klick bort på en webbsida. Om jag besöker till exempel den lokala affärens hemsida så är jag ju förmodligen ute efter en av några få saker: öppettider, telefonnummer, adress, kanske en epostadress. Dessa saker bör finnas på första sidan och vara uppdaterade. Över huvud taget gillar jag inte när man måste leta och klicka runt väldigt mycket på en webbsida, helst ska allt finnas på en enda sida (beroende förstås på hur mycket information som ska presenteras). Jag gillar heller inte när saker som kan presenteras helt okej i text bara finns som video, så att jag är tvungen att titta på videon för att få informationen. Detta är möjligen saker som jag anammat efter att i åratal använt mobiler med mycket seg uppkoppling och begränsad surfmängd.

*Hur kändes det att styla webbplatsen med CSS? Gick det bra?*

Det gick okej. Jag hann med det grundläggande, men jag har inte fått navbarerna att se ut som jag vill, och det är mycket mer jag skulle vilja göra och ändra på, men jag antar att det kommer att bli fler tillfällen för det framöver i kursen. Det är roligt att få fokusera lite mer på css nu vilket jag inte gjort tidigare. Jag tycker att det är lite svårt att "ärva" en grund så här och behöva göra om den, i motsats till att skapa allt själv från grunden. I förra kursen så var det lite lättare att hänga med i css:en eftersom jag visste vad alla klasser hette, här gick det åt mycket tid till att leta reda på vad de olika sakerna hade för klass så att jag kunde styla dem i css:en. Men om det är så att vi fortsätter med den här sidan i kommande kursmoment så kommer det nog att lösa sig med tiden när jag får mer tid att undersöka allting. Jag ser fram emot att styla vidare, det är massor med saker som jag vill rätta till.

*Vilken är din TIL för detta kmom?*

Hur man publicerar på Github genom terminalen! Detta är något som jag fortfarande inte förstår exakt hur det fungerar, utan jag följde bara instruktionerna, men nu vet jag i alla fall hur man gör.

***
Detta innehåll är skrivet i markdown och man hittar innehållet i filen `content/redovisning/01_kmom01.md`.
***
