---
---
Redovisning kmom02
=========================

*Vad tycker du om LESS och det sättet vi jobbar med LESS-moduler?*

Det är säkert bra och smidigt om man är insatt i det, men för mig blir det bara krångligare och krångligare. Det var lättare att göra ändringar i CSS i htmlphp där man hade allt i en fil och det inte behövdes hänvisningar hit och dit. Till exempel så ändrades stilen på min navbar när jag la till stylen för hamburgermenyn, men eftersom jag inte ska gå in i den filen och ändra så har jag svårt att styra över stilen för navbaren. Dock så blev navbaren mer som jag ville ha den med ändringarna, så det gjorde inte så mycket, men det kommer kanske att bli svårare sedan.

*Är du bekant med Makefiler och make sedan tidigare, eller något liknande byggverktyg? Vad anser du om det?*

Inte alls bekant. Som ovan så tycker jag att det mesta har blivit krångligare med alla nya verktyg som behövs i den här kursen. Med den enkla typen av webbsida jag bygger här så känns det lite overkill med verktygen. Jag följer instruktionerna och hoppas att allt fungerar. Men jag förstår att poängen är att man ska lära sig använda verktygen för framtiden.

*Hur kändes det att kompilera LESS till CSS, var det något du reflekterade över?*

Inte direkt mer än att det krävdes ett extra steg för att se ändringar på sidan. Jag har läst dokumentationen och ser att CSS-koden blir lite enklare att handskas med, men bortsett från att jag äntligen kunde använda // för att kommentera i CSS så spelade det inte så stor roll för mig.

*Kommentera ditt tema, hur kan man beskriva dess design och hade du några planer på “design” när du byggde ditt tema?*

Nja jag vill att allt ska se enhetligt ut. Tyvärr har jag inte lyckats få till menyerna under Redovisning den här gången. Multisidan i htmlphp var lätt att få till men det känns alldeles för komplicerat att försöka implementera i den här kursen. Vi får se hur jag löser det.

*Vilken är din TIL för detta kmom?*

Hur man använder @media i CSS, jag har undvikit det fram tills nu men nu klarnade det lite mer.

***
Detta innehåll är skrivet i markdown och man hittar innehållet i filen `content/redovisning/02_kmom02.md`.
***
