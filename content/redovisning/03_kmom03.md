---
---
Redovisning kmom03
=========================

*Hur känns det att vara styrd till ett vertikalt grid, hämmande eller stödjande?*

Det känns mycket stödjande. Jag tycker om att återanvända olika designsaker som färger, typsnitt, och så vidare, och att ha ett grid att jobba efter är helt i min smak. Det känns som att det blir mycket lättare att få allt att kännas enhetligt.

*Hur känns det att jobba med ett typografiskt horisontellt/baseline grid, ser du någon poäng med det?*

Nja jag kan se samma fördelar som med det vertikala gridet, att allt blir lite mer enhetligt när man har några fasta linjer att hålla sig till, samt att man får ett stöd för att göra text tilltalande och lättläst. Men jag gjorde ju inte så mycket med det i detta kmom.

*Berätta om hur du valde typsnitt till din webbplats.*

Jag velade lite mellan serif och sans-serif. När man publicerar text på papper är serif att föredra då det blir mer lättläst, men på skärm är det tvärtom, och man bör välja sans-serif. Jag gillar dock seriffonter och speciellt när det inte är så mycket text som visas, och när man ger texten mer luft mellan raderna, går det ändå bra med serif. Jag testade 22px i stället för 24px som magic number men jag föredrog ändå 24 för att det kändes luftigare.

*Har du jobbat med liknande gridbaserade layouttekniker sedan tidigare?*

Nej, inte alls på det här sättet med webbsidor. Men lite besläktat är väl att jag arbetat mycket med gyllene snittet och andra slags kompositionsregler när jag ritar och fotograferar.

*Hur känns det att jobba med LESS och moduler? Lyckas du återanvända moduler mellan teman för kmom02 och kmom03?*

Nja det känns lite sådär faktiskt. Det går åt mycket tid för att sätta sig in i hur modulerna fungerar, och sedan blir det liksom inte så mycket tid över till att själv få försöka designa. Det är också svårt att hitta var någonstans jag ska ändra för att göra en ändring. Visst finns det mesta i css:en, men till exempel så har jag fortfarande inte lyckats hitta hur man beskär flashbilden så att jag kan sätta dit min egen som anpassas (region-flash fungerar inte?). Nu har jag i stället valt att anpassa bildens dimensioner i ett bildbehandlingsprogram, så att de stämmer med vad som ska visas på skärmen och sedan givit bilden samma namn som den gamla flashbilden. På så sätt undvek jag att behöva ändra några sökvägar i själva webbsidans kod.

*Hur gick det med din responsivitet för webbplatsen?*

Jag följde videoguiderna från dbwebb på Youtube och det gick bra att implementera. Jag har dock inte gjort något mer utöver detta på grund av tidsbrist.

*Vilken är din TIL för detta kmom?*
Börja tidigare med nästa kmom, så att man hinner testa lite saker själv efter att ha gått igenom grundkraven (se föregående punkt)!

***
Detta innehåll är skrivet i markdown och du hittar innehållet i filen `content/redovisning/03_kmom03.md`.
***
