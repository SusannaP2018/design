---
---
Redovisning kmom04
=========================


*Kommentera kort om skrivuppgiften, någon som är värt att nämna från arbetet med den?*

Det var intressant att få analysera några webbplatser som man besöker vanligtvis men som man kanske inte tänker så mycket på hur de ser ut egentligen. Jag kommer förmodligen att tänka mer på hur olika webbsidor är färglagda i fortsättningen.

*Berätta kort om din tanke bakom respektive teman, hur tolkade du “minimalistisk”, “colorful” och “dark”?

Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?

Valde du att jobba med accentfärg och isåfall hur?

Hur tänkte du kring valet av typografi?*

[Länk till Minimalistic](http://www.student.bth.se/~supe18/dbwebb-kurser/design/me/redovisa/htdocs/?style=04_minimalistic)

Minimalistiskt tolkar jag som så lite saker på skärmen som möjligt. Det vill säga, helst bara två färger, bakgrund och text. Jag tog bort flashbilden då jag inte tyckte att den tillförde så mycket, men lät övriga bilder vara kvar, då de ändå är viktig information på sidan. Jag valde ett monokromt färgschema med endast två färger: vit bakgrund och nästan svart text. Jag valde Calibri som fontfamily för läsbarhetens skull samt att Calibri är ett i min mening väldigt tilltalande typsnitt.

[Länk till Colorful](http://www.student.bth.se/~supe18/dbwebb-kurser/design/me/redovisa/htdocs/?style=04_colorful)

Colorful tolkar jag som fritt val när det gäller färger! Jag har använt mig av till stor del gråa bilder på sidan, och därför valde jag att arbeta med den färgen samt en turkos färg som bas i ett komplementärt färgschema, då jag tyckte att det turkosa passade så väl ihop med det gråa. Jag har valt två stycken turkosa färger samt en grå färg som matchar de gråa bilderna, och som accent en orange färg i navbaren som komplementfärg till det turkosa. Jag har använt Cambria som typsnitt liksom i förra kmom eftersom jag tycker att det är väldigt snyggt och läsbart trots att det är en seriffont.

[Länk till Dark](http://www.student.bth.se/~supe18/dbwebb-kurser/design/me/redovisa/htdocs/?style=04_dark)

Dark tolkar jag som mörkt. Här följde jag det som Emil gjorde på föreläsningen och tyckte att det temat passade bra med tanke på kursens ämne, med lite terminal-stil på texten. Det enda jag inte kunde få att se bra ut är innehållslistorna under Redovisning, Verktyg, och Rapport, där är kontrasten så dålig att texten är nästan oläslig. Det kanske blir tillfälle att rätta till detta framöver, men till idag hann jag inte.

*Berätta om din kodstruktur av teman, jobbade du med bastema och hur löste du anpassningarna till de olika temana?*

Jag valde att göra ett bastema till kmom04 som också finns att välja i styleväljaren. Enda skillnaden där är ju dock bara att jag har tagit bort valda typsnitt så att det blir ett standardtypsnitt i stället. Men det är alltid enklare att separera de olika momenten så att jag inte blandar ihop vilket jag håller på med. Jag anpassade de olika temana på det sättet som Emil visade i sin föreläsning, med en import kmom04 och sedan lade jag till den css-kod som jag behövde i de olika less-filerna. Jag tog dock inte bort all kod som Emil gjorde, för i toppen på less-filerna finns det ju en kommentar där man kan ändra titel på stylesheeten så att det syns i styleväljaren, och det är ju smidigt.

*Vilken är din TIL för detta kmom?*

Jag kommer efter detta kmom att titta på olika webbplatsers färgval med lite mer medvetna ögon!

***

Detta innehåll är skrivet i markdown och du hittar innehållet i filen `content/redovisning/04_kmom04.md`.
