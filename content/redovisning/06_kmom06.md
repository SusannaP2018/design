---
---
Redovisning kmom06
=========================


*Hur känns det att tänka i termer av designelement och designprinciper?*

Det är jätteintressant! Jag har hört talas om detta tidigare men inte gått in så djupt på skillnaden mellan element och princip. När jag tänker tillbaka på tidigare kmom så känner jag att jag nu har lite bättre vokabulär för att beskriva saker som jag gjort tidigare.

*Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?*

Mest av allt att de webbsidor jag undersökte, och trodde skulle vara ganska olika när man började analysera dem, egentligen inte var så olika. Jag tror att det har att göra med att alla tre handlar om innehållet först och ingen av dem lägger direkt krut på designen i sig själv. Hade jag tittat på till exempel en PR-byrå eller någon konstnärs hemsida, där designen är en del i reklamen för sidans ägare, så hade man nog kunnat hitta fler olika sorters design. Kanske skulle jag ha kunnat ägna lite mer tid åt en slags för-analys av många flera webbplatser för att se vilka som hade varit bäst att jämföra, men å andra sidan blir det ju lite dubbelarbete om man gör så.

*Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?*

Att jobba med olika designelement var väldigt roligt och intressant att få experimentera med olika saker. Designprinciperna däremot var lite svårare, i och med att jag inte vet hur man ändrar vissa mer övergripande saker som placering av me-bilden eller färger på länkarna på undersidorna. Ramverket är väldigt svårt att hitta i och det känns väldigt svårjobbat om man vill ändra något som inte går när man gör som vanligt i CSS. Det blir lite att man jobbar runt det som inte går att ändra i stället, med följden att mina olika teman inte ser så spännande ut jämförda med varandra. Jag förstår de olika designprinciperna och jag försöker få det att framgå i rapporterna, men det är svårt att visa vad man kan när man inte får det tekniska att fungera.

*Har du en uppfattning om “the final touch” och vad det kan vara i sammanhanget webbdesign?*

Som jag uppfattar det är det skillnaden mellan en webbsida som fungerar men inte känns som en helhet, och en webbsida som känns som att den "flyter". Det kan vara små saker som att olika rubriker inom samma ämne får en gemensam färg, eller att det är samma typsnitt över hela sidan. Det där som får sidan att kännas klar, helt enkelt. 

*Vilken är din TIL för detta kmom?*

Olika designprinciper och vad de kallas.


***

Detta innehåll är skrivet i markdown och du hittar innehållet i filen `content/redovisning/06_kmom06.md`.
