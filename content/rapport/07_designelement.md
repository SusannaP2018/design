---
---
Kmom06 - Designelement
=========================

Designelement är konkreta objekt som man kan använda när man skapar en design för sin webbsida, i motsats till designprinciper som är generella förhållanden mellan olika element och objekt på sidan. I temat "kmom06 - designelement" har jag jobbat med de fem designelementen typografi, färgval, bilder, gradienter, och former.

Jag hade sedan tidigare ett typsnitt på sidan som jag är mycket nöjd med, seriffonten Cambria. Jag tycker att seriffonter ger ett varmare och lite mer "förfinat" intryck än sans-serif, och därför har jag valt Cambria. Med det radavstånd som används känns texten luftig och lättläst.

Färgvalet är sedan tidigare komplementfärgerna en ljus orange och turkos. Turkos valdes från början för att komplettera den grå bilden på förstasidan, och ljus orange för att komplettera turkos. Jag har lagt till en gradient i navbaren och nedre delen av footern och då lagt till en ljusgul färg som jag försökt matcha med det ljusgula som finns i bakgrundsbilden.

Jag har lagt till en bakgrundsbild som syns bakom inner-wrap-main på alla sidor. Den är centrerad och ej upprepande. För att låta bilden komma fram lite så har jag givit inner-wrap-main en opacitet på 0,8. Jag använde en så låg opacitet jag kunde utan att det skulle inverka negativt på läsbarheten på sidan.

Jag har också lagt till en gradient i navbaren och den nedre delen av footern. Jag gav den delen av footern samma stil som navbaren då de är ungefär lika höga på sidan och en ligger längst upp mot kanten och en längst ner mot kanten, och resultatet blev att sidan känns lite mer sammanhållen.

Jag har också testat att transformera formen på navbaren och nedre delen av footern, båda i samma stil. Jag har inte riktigt bestämt mig för om resultatet är snyggt eller irriterande, men det blev ganska häftigt ändå. 

Källor
-----------------------

Design Elements & Principles

https://www.canva.com/learn/design-elements-principles/

***

Detta innehåll är skrivet i markdown och man hittar innehållet i filen `content/redovisning/07_designelement.md`.
